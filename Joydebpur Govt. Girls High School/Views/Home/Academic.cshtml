<h4 style="text-align: justify;"><strong>সৃজনশীলতা ও সংস্কৃতিচর্চাঃ</strong> বাংলাদেশ যে কয়টি শিক্ষা প্রতিষ্ঠান তাদের নির্ধারিত শিক্ষাক্রমের পাশাপাশি সৃজনশীলতা তথা সংস্কৃতি চর্চাকে অব্যাহত রেখেছে ভিকারুননিসা নূন স্কুল ও কলেজ তার মধ্যে অন্যতম। শিক্ষার্থীদের যোগ্যতাকে পরিশীলিত করার লক্ষ্যে এখানে প্রাতিষ্ঠানিকভাবে তিনটি ক্লাব আছে। ভিকারুননিসা নূন ডিবেটিং ক্লাব, ভিকারুননিসা নূন সাইন্স ক্লাব ও ভিকারুননিসা নূন এনভায়রনমেন্ট ক্লাব। তাছাড়া আছে সাংস্কৃতিক কমিটি ও স্পোর্টস কমিটি। সমাজের প্রতিটি ক্ষেত্রে এই স্কুলের মেয়েরা আজ সুপ্রতিষ্ঠিত। দেশের নারী সমাজের অগ্রগতির জন্য প্রশংসনীয়ভাবে পরিচালিত নারী শিক্ষা প্রতিষ্ঠান ভিকারুননিসা নূন স্কুল আজ ছাপান্ন বছর পূর্ণ করেছে। এই পূর্ণতার প্রাপ্তি অত্যন্ত গভীর ও তাৎপর্যবহ। প্রাপ্তির আনন্দে, আত্মসমীক্ষণে, কর্মতৎপরতার প্রতিজ্ঞায় উত্তরোত্তর আলোকিত হোক স্কুল প্রাঙ্গণ, আলোকিত হয়ে উঠুক পরিপার্শ্ব।</h4>